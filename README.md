Ver 4.0 2021-10-04
Internetowe bazy danych – projekt
Założenia dotyczące zajęć projektowych:
1) Zajęcia mają charakter konsultacyjno-projektowy. Wariant pracy zdalnej zależny od sytuacji epidemiologicznej – konsultacje za pomocą komunikatora internetowego (zalecane MS Teams, Zoom).
2) Podział na grupy projektowe ok. 3 osobowe.
3) Tematyka ma być związana z szeroko pojętym „biznesem” (w szczególnych przypadkach dopuszczalne jest odstępstwo), tematy z listy lub tematy prac dyplomowych.
4) Przygotowanie do realizacji.
a) Dobór grupy oraz ustalenie podziału obowiązków.
b) Opis słowny w oparciu o analizę SWOT (lub celów, problemów i CSFów-Critical Success Factors) + otoczenie podsystemu.
c) Plan projektu (na poziomie ogólnym).
d) Cel, zakres, techniczną wykonalność systemu i koszt jego wytworzenia.
e) Harmonogram.
5) Można wybrać różne techniki modelowania — może to być:
a) UML (zalecana, należy samodzielnie dobrać odpowiednie diagramy),
b) diagramy związków encji (ERD)/diagram obiekt-związek (OZ) + definicje obiektów,
c) diagram hierarchii funkcji (DHF), diagramy następstwa funkcji (DNF),
d) definicje funkcji elementarnych (DFE),
e) dowolna inna (ale proszę pamiętać, że projekt ma opisywać zarówno strukturę funkcjonalną jak i informacyjną).
6) Prezentacja na forum grupy lub przed prowadzącym (wraz z dokumentacją).
7) Zalecane technologie skryptowe: PHP, Python + MySQL.
8) Można zaproponować także inne technologie.
9) Trójwarstwowa architektura (oddzielenie kodu PHP od statycznego kodu HTML poprzez np. wykorzystanie szablonów Smarty http://www.smarty.net lub opracowanie własnych).
Harmonogram prac — etapy:
1. Przygotowanie i uzasadnienie potrzeby realizacji. Analiza problemu.
2. FAZA PROJEKTOWA.
3. IMPLEMENTACJA I WALIDACJA.
4. WDROŻENIE APLIKACJI.
5. Prezentacja na forum publicznym i zaliczenie całości.
